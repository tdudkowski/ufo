---
title: "prywatne: Budziszyn jarmark bożonarodzeniowy i Bolesławiec"
section: "new"
---

### Opis

Wycieczka do Budziszyna i Bolesławca 7.12.2019 (Sobota)
Wyjazd 6.15 ul. Stysia;  6.30 ul. Aleja Pracy. Przyjazd godz. 22.30

### Program

#### Bolesławiec

Niewielkie miasto na skraju Pogórza Izerskiego na tzw. jedwabnym szlaku zostało założone w średniowieczu. Zasłynęło z bardzo ciekawej i atrakcyjnej ceramiki, o wzorach objętych patentem.

W mieście działa kilka manufaktur. Na trasie wycieczki będzie Żywe Muzeum Ceramiki Smoleński i Zwierz. Zakład zatrudnia kilkaset osób, najwięcej na malarni. Zwiedzanie obejmuje działy formowania, wstępnego wypalania, malowania i wypalania końcowego.
 
Sklep przyzakładowy oferuje kilkaset wzorów wyrobów z końcówek serii. W toalecie obok sklepu są umywalki w stylu… Bolesławca
Najciekawsza jest malarnia. Poszczególne wzory odbija się gąbkowymi stemplami w różnych kolorach. Maleńkie wzorki, ptaszki czy szlaczki malarze wykonują mikro pędzelkami. Obok stanowisk leżą setki pomalowanych wyrobów w kilkudziesięciu wzorach. Precyzja pracy malarek (zatrudniony jest tylko 1 pan malarz!) budzi powszechny podziw.
 
Kolor fioletowy po wypaleniu daje ciemny błękit. Precyzja niektórych wzorów malowanych ręcznie jest niesamowita i budzi zachwyt w trakcie pracy

Niby podobne i powtarzalne wzory zmieniają się dość szybko. Zakład produkuje na eksport prawie 90%. Zamówione serie wykonuje się zawsze o kilka procent większe od tych zleconych. Nadmiarowe sztuki sprzedawane są po obniżonych cenach w przyzakładowym sklepie. Jest to prawdziwy raj dla kupujących.

„Dynie” przed malowaniem i po wypaleniu końcowym
  
Sklep przyzakładowy. Soczyste kolory pomarańczowe i żółte – to zlecenia dla Japończyków. Tam uchodzą one za kolory szczęścia dla młodożeńców

Dwie anegdoty od przewodnika sudeckiego:

- Wycieczka nauczycieli z Siedlec. Czas na zwiedzanie + zakupy 1,5 godziny. Nauczycielki spędziły ponad 2 godziny. W bagażnikach autobusu brakowało miejsca na ich zakupy. Panie rezygnowały z kolejnych atrakcji z wycieczki bo : „są tutaj tak piękne wyroby, a my chcemy je kupić dla siebie i naszych rodzin oraz przyjaciół na prezenty. Bolesławiec jest daleko od Mazowsza” 2. Cena w sklepie przyzakładowym jest taka sama jak w Niemczech czy Belgii. Tylko, że u nas jest cena w zł, a u nich w Euro.
- Dwie żony oficerów z kwatery NATO z Brukseli przyjechały na zakupy samochodem typu COMBI. Jak zaczynałem zwiedzanie produkcji i sklepu, to specjalny Boy sklepowy pakował i nosił zakupy do auta. Jak wychodziłem to kończył. Było tego po sufit w aucie w bagażniku i na tylnym siedzeniu. Owe panie robiły zakupy (hurtem) dla swoich rodzin i znajomych. Brały wszystko

Dla szanownych uczestników będzie w bagażniku autobusu folia bąbelkowa na osłonę ceramiki przed potłuczeniem
Po zwiedzaniu manufaktury jedziemy obejrzeć największy na Śląsku kamienny most kolejowy nad Bobrem z poł. XIX w. Po drodze mija się kilka rond dekorowanych wazami, czasami nawet o wysokości człowieka
  
Most kolejowy powstał w poł. XIX w. Zbudowano go z piaskowca. Nocą jest podświetlony

#### Budziszyn

Budziszyn to średniej wielkości miasto (42 000), leżące ok. 40 km od granicy z Polską. Założono je we wczesnym średniowieczu przez Słowian. Dookoła nadal mieszka 30 000 Serbów Łużyckich. Stanowią najmniejszy naród słowiański w Europie.

Rzeka Szprewa wcięła się głęboko w granitowe skały podłoża tworząc głęboki i malowniczy przełom. Koryto ma kształt wielkiego U, w obrębie którego założono gród, a potem miasto. Dostarczanie wody na poziom miasta z dna rzeki zapewniał specjalny mechanizm pompowy napędzany kołem wodnym. Wieża miała też charakter obronny. Jest ona pięknym akcentem panoramy średniowiecznego miasta.

Widok na stare miasto z mostu drogowego. Kładką nad Szprewą przejdziemy do wieży wodnej. Za wieżą jest kościół św. Mikołaja

Średniowieczne mury obronne i baszty oraz wieża wodna z XV w.

Bogate miasto posiadało rozległy system murów obronnych. Spora część zachowała się wokół zamku. Na trasie zwiedzania jest przejście wzdłuż murów do zamku.

Węgierski król Maciej Korwin zdobył Górne Łużyce, a na wzgórzu zbudował zamek (1483-1486). Brama prowadząca do niego ozdobiona jest wielkim kartuszem z wizerunkiem tego władcy. Jest to najlepsza rzeźba portretowa Macieja Korwina z całej jego monarchii, a sięgała ona od Łużyc po większość Rumunii.

Teatr Łużycki. Serbowie Łużyccy mają swój teatr, gdzie wystawiane są sztuki po niemiecku i po serbsku. Dekoracje samego budynku nawiązują do scen ze starożytnej Grecji. Pismo serbskie zapożyczyło liternictwo o pobliskich Czech.
 
Katedra św. Piotra.
 
Obecnie nie ma w Budziszynie biskupstwa, ale było ono od średniowiecza. Do naszych czasów przetrwał pałac biskupi i katedra zbudowana w rynku. Jest to niezwykle ciekawy zabytek. Budynek jest zgięty w osi (rzadkość!). Zapewne wynika to z pochyłości rynku. W czasach reformacji w 1524 r. podzielono nawę na dwie części. W jednej modlili się katolicy, w drugiej swoje nabożeństwa sprawowali protestanci. Stan ten trwa do dzisiaj. Pozostało wewnątrz wiele cennych dzieł sztuki: nagrobków, epitafiów i ołtarzy.
 
Sklepienia sieciowe rozpięte nad nawami  są szerokie, piękne i lekkie

Najcenniejsze są drewniane stalle z pocz. XVIII w., wielki krucyfiks z 1714 r. dłuta Permosera (rzeźbił w Dreźnie w Zwinger) oraz loża książęca z 1673 r.

Muzeum Musztardy

Muzeum Musztardy to spory sklep kupiecki w rynku, w budynku z XVI w. Na półkach setki małych i większych słoików z musztardą w kilkunastu smakach i granulacjach. (Można skosztować!) Wiele wyrobów nie ma odpowiedników w handlu w Polsce.
  
Liczy się też wygląd opakowania. Najbardziej podobają się kamionkowe, pękate słoje, w kolorze zwykłej musztardy, z ozdobnym wieczkiem. Moi uczestnicy wycieczek kupują je na prezenty i nawet na uroczyste stoły świąteczne, ponieważ wyglądają ciekawie i elegancko. Pomiędzy regałami prezentowane są stare maszyny, surowce, kadzie i narzędzia do produkcji musztardy. Na ścianach są ilustracje z dawnych lat z fabryczek musztardy w okolicy

Jarmark bożonarodzeniowy.

Na rynku i okolicznych uliczkach postawione są liczne stragany z 1001 wyrobami oraz stoiska gastronomiczne ze 101 potrawami i grzanym winem. Zapach i muzyka tworzy miły nastrój.
 
Rynek z ratuszem wokół którego odbywa się jarmark

### Oferta

Koszt wycieczki 105 zł/os. Bez zwiedzania manufaktury (ale ze sklepem) koszt 90 zł/os.

Obejmuje: transport, ubezpieczenie TU EUROPA, obsługa przewodnika; płyta DVD ze zdjęciami z wyjazdu i zabytków Budziszyna, kawa i herbata w autobusie + niespodzianka
Zapisy prowadzi pan Witold Hermaszewski  (Tel. 697406349), lub na e-m hermaszewski.w@neostrada.pl z podaniem danych osobowych (konieczne do ubezpieczenia!). Imię , nazwisko, adres,  data urodzenia, telefon kontaktowy. Warunkiem zapisu jest wpłata do  25 listopada 2019 r.

Biuro Podróży „HERMASZEWSKI TRAVEL” Witold Hermaszewski Wrocław ul. Lubińska 12/9
Nr konta 91 1020 5226 0000 6802 0405 0126